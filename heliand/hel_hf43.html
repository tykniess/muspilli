<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_canusg.css" />
    <link rel="StyleSheet" type="text/css" href="../../../../css/f_albus.css" />
    <link rel="StyleSheet" type="text/css" href="../../../../css/f_viridis.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf42.html">&lt;&lt;&lt; vorige Seite</a>&nbsp;&nbsp;<a href="hel_hf44.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Heliand</p>
<p>um 830</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50">&nbsp;</td>
	<td  width="600">
<h1>Heliand</h1>
<p>&nbsp;</p>
<h2>Fitte XLIII</h2>
<p>&nbsp;</p>
    </td>
  </tr>
  <tr>
	<td style="vertical-align:top;" width="650" colspan="2" >
<p style="color:#996699;">______________________________________________________________________________</p>
<p>&nbsp;</p>
<p>&nbsp;</p>
    </td>
  </tr>
  <tr>
	<td style="vertical-align:top;" width="50"><h6>&nbsp;</h6></td>
	<td width="600" style="text-align:left;vertical-align:baseline;">
<h3 style="text-align:left;text-indent:0px;"><span class="f_ruberi">H</span>&ecirc;t imu th&ocirc; thea is g&ocirc;dan<span class="f_canusg">| </span>iungaron n&acirc;hor</h3>
<h3 style="text-align:left;text-indent:0px;">tueli{b}i gangan<span class="f_canusg">| </span>&ndash; thea uu&acirc;run imu triuuuiston</h3>
<h3 style="text-align:left;text-indent:0px;">man o{b}ar er{d}u &ndash;,<span class="f_canusg">| </span>sagde im mahtig [sel{b}o]</h3>
<h3 style="text-align:left;text-indent:0px;">&ocirc;{d}ers&icirc;{d}u,<span class="f_canusg">| </span>huilic imu [thar ar{b}edi]</h3>
</td></tr><tr><td width="50" style="text-align:left;vertical-align:baseline;"><h6>3520</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">t&ocirc;uuard uu&acirc;run:<span class="f_canusg">| </span>&laquo;thes ni mag &ecirc;nig tueho uuer{d}en&raquo;, qua{d} he.</h3>
<h3 style="text-align:left;text-indent:0px;">Qua{d} that sie th&ocirc; te Hierusalem<span class="f_canusg">| </span>an that Iudeono folc</h3>
<h3 style="text-align:left;text-indent:0px;">l&icirc;{d}an scoldin:<span class="f_canusg">| </span>&laquo;thar uuir{d}id all gil&ecirc;stid s&ocirc;,</h3>
<h3 style="text-align:left;text-indent:0px;">gefrumid undar themu folke,<span class="f_canusg">| </span>s&ocirc; it an furndagun</h3>
<h3 style="text-align:left;text-indent:0px;">uu&icirc;se man be mi<span class="f_canusg">| </span>uuordun gespr&acirc;kun.</h3>
</td></tr><tr><td width="50" style="text-align:left;vertical-align:baseline;"><h6>3525</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">Thar sculun mi farc&ocirc;pon<span class="f_canusg">| </span>undar thea craftigon thiod,</h3>
<h3 style="text-align:left;text-indent:0px;">heli{d}os te theru h&ecirc;ri;<span class="f_canusg">| </span>thar uuer{d}at m&icirc;na hendi [gebundana,]</h3>
<h3 style="text-align:left;text-indent:0px;">fa{d}mos uuer{d}ad mi thar gefastnod;<span class="f_canusg">| </span>filu scal ik thar githoloian,</h3>
<h3 style="text-align:left;text-indent:0px;">hoskes gih&ocirc;rien<span class="f_canusg">| </span>endi harmquidi,</h3>
<h3 style="text-align:left;text-indent:0px;">bismerspr&acirc;ka<span class="f_canusg">| </span>endi bih&ecirc;tuuord manag;</h3>
</td></tr><tr><td width="50" style="text-align:left;vertical-align:baseline;"><h6>3530</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">sie uu&ecirc;geat mi te uundron<span class="f_canusg">| </span>uu&acirc;pnes eggiun,</h3>
<h3 style="text-align:left;text-indent:0px;">bil&ocirc;siad mi l&icirc;{b}u:<span class="f_canusg">| </span>ik te thesumu liohte scal</h3>
<h3 style="text-align:left;text-indent:0px;">thurh drohtines craft<span class="f_canusg">| </span>fan d&ocirc;{d}e astanden</h3>
<h3 style="text-align:left;text-indent:0px;">an thriddeon dage.<span class="f_canusg">| </span>Ni quam ik undar thesa theoda [herod]</h3>
<h3 style="text-align:left;text-indent:0px;">te [thiu,] that m&icirc;n eldibarn<span class="f_canusg">| </span>ar{b}ed habdin,</h3>
</td></tr><tr><td width="50" style="text-align:left;vertical-align:baseline;"><h6>3535</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that mi thionodi thius thiod:<span class="f_canusg">| </span>ni uuilliu ik is sie thiggien nu,</h3>
<h3 style="text-align:left;text-indent:0px;">fergon thit folcskepi,<span class="f_canusg">| </span>ac ik scal imu te frumu uuer{d}en,</h3>
<h3 style="text-align:left;text-indent:0px;">theonon imu theol&icirc;co<span class="f_canusg">| </span>endi for alla thesa theoda ge{b}en</h3>
<h3 style="text-align:left;text-indent:0px;">seole m&icirc;ne.<span class="f_canusg">| </span>Ik uuilliu sie sel{b}o nu</h3>
<h3 style="text-align:left;text-indent:0px;">l&ocirc;sien mid m&icirc;nu l&icirc;{b}u,<span class="f_canusg">| </span>thea h&ecirc;r lango bidun,</h3>
</td></tr><tr><td width="50" style="text-align:left;vertical-align:baseline;"><h6>3540</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">mankunnies manag,<span class="f_canusg">| </span>m&icirc;nara helpa.&raquo;</h3>
<h3 style="text-align:left;text-indent:0px;">F&ocirc;r imu th&ocirc; for{d}uuardes<span class="f_canusg">| </span>&ndash; habde imu [fasten] hugi,</h3>
<h3 style="text-align:left;text-indent:0px;">bl&icirc;{d}ean an is breostun<span class="f_canusg">| </span>barn drohtines &ndash;</h3>
<h3 style="text-align:left;text-indent:0px;">[uuelda] im te Hierusalem<span class="f_canusg">| </span>Iudeo folkes</h3>
<h3 style="text-align:left;text-indent:0px;">uuilleon uu&icirc;san:<span class="f_canusg">| </span>he conste thes uuerodes s&ocirc; garo</h3>
</td></tr><tr><td width="50" style="text-align:left;vertical-align:baseline;"><h6>3545</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">hetigrimmen hugi<span class="f_canusg">| </span>endi [hardan] str&icirc;d,</h3>
<h3 style="text-align:left;text-indent:0px;">uur&ecirc;{d}an uuilleon.<span class="f_canusg">| </span>Uuerod s&icirc;{d}ode</h3>
<h3 style="text-align:left;text-indent:0px;">furi Hierichoburg;<span class="f_canusg">| </span>uuas the godes sunu,</h3>
<h3 style="text-align:left;text-indent:0px;">mahtig undar [thero menigi.<span class="f_canusg">| </span>Thar s&acirc;tun tu&ecirc;nie] man bi uuege,</h3>
<h3 style="text-align:left;text-indent:0px;">blinde uu&acirc;run sie b&ecirc;{d}ie:<span class="f_canusg">| </span>uuas im b&ocirc;tono tharf,</h3>
</td></tr><tr><td width="50" style="text-align:left;vertical-align:baseline;"><h6>3550</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that sie geh&ecirc;ldi<span class="f_canusg">| </span>he{b}enes uualdand,</h3>
<h3 style="text-align:left;text-indent:0px;">huand sie s&ocirc; lango<span class="f_canusg">| </span>liohtes tholodun,</h3>
<h3 style="text-align:left;text-indent:0px;">managa hu&icirc;la.<span class="f_canusg">| </span>Sie gih&ocirc;rdun th&ocirc; that megin faren</h3>
<h3 style="text-align:left;text-indent:0px;">endi fr&acirc;godun s&acirc;n<span class="f_canusg">| </span>firiuuitl&icirc;co</h3>
<h3 style="text-align:left;text-indent:0px;">[reginiblindun,]<span class="f_canusg">| </span>huilic thar r&icirc;ki man</h3>
</td></tr><tr><td width="50" style="text-align:left;vertical-align:baseline;"><h6>3555</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">undar themu folcskepi<span class="f_canusg">| </span>furista uu&acirc;ri,</h3>
<h3 style="text-align:left;text-indent:0px;">h&ecirc;rost an h&ocirc;{b}id.<span class="f_canusg">| </span>Th&ocirc; sprac im &ecirc;n heli{d} angegin,</h3>
<h3 style="text-align:left;text-indent:0px;">qua{d} that thar Hiesu Crist<span class="f_canusg">| </span>fan [Galilealande,]</h3>
<h3 style="text-align:left;text-indent:0px;">h&ecirc;leandero bezt<span class="f_canusg">| </span>h&ecirc;rost uu&acirc;ri,</h3>
<h3 style="text-align:left;text-indent:0px;">f&ocirc;ri mid is folcu.<span class="f_canusg">| </span>Th&ocirc; uuar{d} fr&acirc;hm&ocirc;d hugi</h3>
</td></tr><tr><td width="50" style="text-align:left;vertical-align:baseline;"><h6>3560</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">b&ecirc;{d}iun them blindun mannun,<span class="f_canusg">| </span>th&ocirc; sie that barn godes</h3>
<h3 style="text-align:left;text-indent:0px;">uuissun under themu uuerode:<span class="f_canusg">| </span>hreopun im th&ocirc; mid iro uuordun t&ocirc;,</h3>
<h3 style="text-align:left;text-indent:0px;">hl&ucirc;do te themu h&ecirc;lagon Criste,<span class="f_canusg">| </span>b&acirc;dun that he im helpe ger&ecirc;di:</h3>
<h3 style="text-align:left;text-indent:0px;">&laquo;drohtin Dauides sunu:<span class="f_canusg">| </span>uuis &ucirc;s mid th&icirc;nun d&acirc;diun mildi,</h3>
<h3 style="text-align:left;text-indent:0px;">neri &ucirc;s af thesaru n&ocirc;di,<span class="f_canusg">| </span>s&ocirc; thu gin&ocirc;ge d&ocirc;s</h3>
</td></tr><tr><td width="50" style="text-align:left;vertical-align:baseline;"><h6>3565</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">manno kunnies:<span class="f_canusg">| </span>thu bist managun g&ocirc;d,</h3>
<h3 style="text-align:left;text-indent:0px;">hilpis endi h&ecirc;lis.&raquo;<span class="f_canusg">| </span>Tho bigan im that heli{d}o folc</h3>
<h3 style="text-align:left;text-indent:0px;">uuerien mid uuordun,<span class="f_canusg">| </span>that sie an uualdand Krist</h3>
<h3 style="text-align:left;text-indent:0px;">s&ocirc; hl&ucirc;do ni hriopin.<span class="f_canusg">| </span>Si ni uueldun [im] h&ocirc;rien te thiu,</h3>
<h3 style="text-align:left;text-indent:0px;">ac sie simla m&ecirc;r endi m&ecirc;r<span class="f_canusg">| </span>o{b}ar that manno folc</h3>
</td></tr><tr><td width="50" style="text-align:left;vertical-align:baseline;"><h6>3570</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">hl&ucirc;do hreopun.<span class="f_canusg">| </span>H&ecirc;leand gest&ocirc;d,</h3>
<h3 style="text-align:left;text-indent:0px;">allaro barno bezt,<span class="f_canusg">| </span>h&ecirc;t sie [th&ocirc;] brengien te imu,</h3>
<h3 style="text-align:left;text-indent:0px;">l&ecirc;dien thurh thea liudi,<span class="f_canusg">| </span>sprak im listiun t&ocirc;</h3>
<h3 style="text-align:left;text-indent:0px;">[mildl&icirc;co] for theru menegi:<span class="f_canusg">| </span>&laquo;huat uuilliad [git] m&icirc;naro h&ecirc;r&raquo;, qua{d} he,</h3>
<h3 style="text-align:left;text-indent:0px;">&laquo;helpono [habbien?&raquo;]<span class="f_canusg">| </span>Sie b&acirc;dun ina h&ecirc;lagna,</h3>
</td></tr><tr><td width="50" style="text-align:left;vertical-align:baseline;"><h6>3575</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that he im ira &ocirc;gon<span class="f_canusg">| </span>opana gid&acirc;di,</h3>
<h3 style="text-align:left;text-indent:0px;">farliuui theses liohtes,<span class="f_canusg">| </span>that sie liudio dr&ocirc;m,</h3>
<h3 style="text-align:left;text-indent:0px;">suikle sunnun [sc&icirc;n]<span class="f_canusg">| </span>gisehen m&ocirc;stin,</h3>
<h3 style="text-align:left;text-indent:0px;">uulitisc&ocirc;nie uuerold.<span class="f_canusg">| </span>Uualdand frumide,</h3>
<h3 style="text-align:left;text-indent:0px;">hr&ecirc;n sie th&ocirc; mid is handun,<span class="f_canusg">| </span>dede is helpe thar t&ocirc;,</h3>
</td></tr><tr><td width="50" style="text-align:left;vertical-align:baseline;"><h6>3580</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that them blindun th&ocirc;<span class="f_canusg">| </span>b&ecirc;{d}ium uur{d}un</h3>
<h3 style="text-align:left;text-indent:0px;">&ocirc;gon gioponod,<span class="f_canusg">| </span>that sie er{d}e endi himil</h3>
<h3 style="text-align:left;text-indent:0px;">thurh craft godes<span class="f_canusg">| </span>antkiennien mahtun,</h3>
<h3 style="text-align:left;text-indent:0px;">lioht endi liudi.<span class="f_canusg">| </span>Th&ocirc; sagdun sie lof gode,</h3>
<h3 style="text-align:left;text-indent:0px;">diurdun [&ucirc;san drohtin,]<span class="f_canusg">| </span>thes sie dages liohtes</h3>
</td></tr><tr><td width="50" style="text-align:left;vertical-align:baseline;"><h6>3585</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">br&ucirc;can m&ocirc;stun:<span class="f_canusg">| </span>geuuitun im b&ecirc;{d}ie mid imu,</h3>
<h3 style="text-align:left;text-indent:0px;">folgodun is ferdi:<span class="f_canusg">| </span>uuas im thiu fruma gi{b}i{d}ig,</h3>
<h3 style="text-align:left;text-indent:0px;">endi &ocirc;k uualdandes uuerk<span class="f_canusg">| </span>uu&icirc;do gek&ucirc;{d}id,</h3>
<h3 style="text-align:left;text-indent:0px;">managun gim&acirc;rid.<span class="f_canusg">| </span></h3>
   </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf42.html">&lt;&lt;&lt; vorige Seite</a>&nbsp;&nbsp;<a href="hel_hf44.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
