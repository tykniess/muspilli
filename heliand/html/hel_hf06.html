<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_canusg.css" />
    <link rel="StyleSheet" type="text/css" href="../../../../css/f_albus.css" />
    <link rel="StyleSheet" type="text/css" href="../../../../css/f_viridis.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf05.html">&lt;&lt;&lt; vorige Seite</a>&nbsp;&nbsp;<a href="hel_hf07.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Heliand</p>
<p>um 830</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50">&nbsp;</td>
	<td  width="600">
<h1>Heliand</h1>
<p>&nbsp;</p>
<h2>Fitte VI</h2>
<p>&nbsp;</p>
    </td>
  </tr>
  <tr>
	<td style="vertical-align:top;" width="650" colspan="2" >
<p style="color:#996699;">______________________________________________________________________________</p>
<p>&nbsp;</p>
<p>&nbsp;</p>
    </td>
  </tr>
  <tr>
	<td style="vertical-align:top;" width="50">&nbsp;</td>
	<td style="vertical-align:top;" width="600">
<h3 style="text-align:left;text-indent:0px;"><span class="f_ruberi">H</span>abda im the engil godes<span class="f_canusg">| </span>al giuu&icirc;sid</h3>
<h3 style="text-align:left;text-indent:0px;">torhtun t&ecirc;cnun,<span class="f_canusg">| </span>that sie [im t&ocirc;] sel{b}un,</h3>
<h3 style="text-align:left;text-indent:0px;">te them godes barne<span class="f_canusg">| </span>gangan mahtun,</h3>
</td></tr><tr><td width="50" style="text-align:left;vertical-align:baseline;"><h6>430</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">endi fundun s&acirc;n<span class="f_canusg">| </span>folco drohtin,</h3>
<h3 style="text-align:left;text-indent:0px;">liudeo [h&ecirc;rron].<span class="f_canusg">| </span>Sagdun th&ocirc; lof goda,</h3>
<h3 style="text-align:left;text-indent:0px;">uualdande mid iro uuordun<span class="f_canusg">| </span>endi uu&icirc;do [c&ucirc;{d}dun]</h3>
<h3 style="text-align:left;text-indent:0px;">o{b}ar thea berhtun burg,<span class="f_canusg">| </span>huilic im thar [bili{d}i] uuar{d}</h3>
<h3 style="text-align:left;text-indent:0px;">fon he{b}anuuanga<span class="f_canusg">| </span>h&ecirc;lag git&ocirc;git,</h3>
</td></tr><tr><td width="50" style="text-align:left;vertical-align:baseline;"><h6>435</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">fagar an felde.<span class="f_canusg">| </span>That [fr&icirc;] al biheld</h3>
<h3 style="text-align:left;text-indent:0px;">an ira hugiskeftiun,<span class="f_canusg">| </span>h&ecirc;lag thiorna,</h3>
<h3 style="text-align:left;text-indent:0px;">thiu maga{d} an ira m&ocirc;de,<span class="f_canusg">| </span>s&ocirc; huat s&ocirc; siu gih&ocirc;rda thea mann sprecan.</h3>
<h3 style="text-align:left;text-indent:0px;">F&ocirc;dda ina th&ocirc; fagaro<span class="f_canusg">| </span>fr&icirc;ho sc&acirc;niosta,</h3>
<h3 style="text-align:left;text-indent:0px;">thiu m&ocirc;dar thurh minnea<span class="f_canusg">| </span>managaro drohtin,</h3>
</td></tr><tr><td width="50" style="text-align:left;vertical-align:baseline;"><h6>440</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">h&ecirc;lag himilisc barn.<span class="f_canusg">| </span>Heli{d}os gispr&acirc;cun</h3>
<h3 style="text-align:left;text-indent:0px;">an them ahtodon daga<span class="f_canusg">| </span>erlos managa,</h3>
<h3 style="text-align:left;text-indent:0px;">su&icirc;{d}o glauua gumon<span class="f_canusg">| </span>mid thera godes thiornun,</h3>
<h3 style="text-align:left;text-indent:0px;">that he H&ecirc;leand te namon<span class="f_canusg">| </span>hebbean scoldi,</h3>
<h3 style="text-align:left;text-indent:0px;">s&ocirc; it the godes engil<span class="f_canusg">| </span>Gabriel gisprac</h3>
</td></tr><tr><td width="50" style="text-align:left;vertical-align:baseline;"><h6>445</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">uu&acirc;ron uuordun<span class="f_canusg">| </span>endi them uu&icirc;{b}e gib&ocirc;d,</h3>
<h3 style="text-align:left;text-indent:0px;">bodo drohtines,<span class="f_canusg">| </span>th&ocirc; siu &ecirc;rist that barn antfeng</h3>
<h3 style="text-align:left;text-indent:0px;">uu&acirc;num te thesero uueroldi.<span class="f_canusg">| </span>Uuas iru uuilleo mikil,</h3>
<h3 style="text-align:left;text-indent:0px;">that siu ina s&ocirc; [h&ecirc;lagl&icirc;co]<span class="f_canusg">| </span>haldan m&ocirc;sti,</h3>
<h3 style="text-align:left;text-indent:0px;">fulgeng im th&ocirc; s&ocirc; gerno.<span class="f_canusg">| </span>That g&ecirc;r fur{d}or skr&ecirc;d</h3>
</td></tr><tr><td width="50" style="text-align:left;vertical-align:baseline;"><h6>450</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">untthat that fri{d}ubarn godes<span class="f_canusg">| </span>fiartig habda</h3>
<h3 style="text-align:left;text-indent:0px;">dago endi nahto.<span class="f_canusg">| </span>Th&ocirc; scoldun sie thar &ecirc;na d&acirc;d frummean,</h3>
<h3 style="text-align:left;text-indent:0px;">that sie ina te Hierusalem<span class="f_canusg">| </span>[forge{b}an] scoldun</h3>
<h3 style="text-align:left;text-indent:0px;">uualdanda te them uu&icirc;ha.<span class="f_canusg">| </span>[S&ocirc;] uuas iro uu&icirc;sa than,</h3>
<h3 style="text-align:left;text-indent:0px;">thero liudeo landsidu,<span class="f_canusg">| </span>that that ni m&ocirc;sta forl&acirc;tan neg&ecirc;n</h3>
</td></tr><tr><td width="50" style="text-align:left;vertical-align:baseline;"><h6>455</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">idis undar Ebreon,<span class="f_canusg">| </span>ef iru [at &ecirc;rist] uuar{d}</h3>
<h3 style="text-align:left;text-indent:0px;">sunu af&ocirc;dit,<span class="f_canusg">| </span>ne siu ina simbla tharod</h3>
<h3 style="text-align:left;text-indent:0px;">te them godes uu&icirc;ha<span class="f_canusg">| </span>forge{b}an scolda.</h3>
<h3 style="text-align:left;text-indent:0px;">Giuuitun im th&ocirc; thiu g&ocirc;dun tuu&ecirc;,<span class="f_canusg">| </span>Ioseph endi Maria</h3>
<h3 style="text-align:left;text-indent:0px;">b&ecirc;{d}iu fon Bethleem:<span class="f_canusg">| </span>habdun that barn mid im,</h3>
</td></tr><tr><td width="50" style="text-align:left;vertical-align:baseline;"><h6>460</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">h&ecirc;lagna Krist,<span class="f_canusg">| </span>s&ocirc;htun im h&ucirc;s godes</h3>
<h3 style="text-align:left;text-indent:0px;">an Hierusalem;<span class="f_canusg">| </span>thar scoldun sie is geld frummean</h3>
<h3 style="text-align:left;text-indent:0px;">uualdanda [at] them uu&icirc;ha<span class="f_canusg">| </span>uu&icirc;sa l&ecirc;stean</h3>
<h3 style="text-align:left;text-indent:0px;">Iudeo folkes.<span class="f_canusg">| </span>Thar fundun sea &ecirc;nna g&ocirc;dan man</h3>
<h3 style="text-align:left;text-indent:0px;">aldan [at] them alaha,<span class="f_canusg">| </span>a{d}alboranan,</h3>
</td></tr><tr><td width="50" style="text-align:left;vertical-align:baseline;"><h6>465</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">the habda [at] them uu&icirc;ha s&ocirc; filu<span class="f_canusg">| </span>uuintro endi sumaro</h3>
<h3 style="text-align:left;text-indent:0px;">gilibd an them liohta:<span class="f_canusg">| </span>oft uuarhta he thar lof goda</h3>
<h3 style="text-align:left;text-indent:0px;">mid hluttru hugi;<span class="f_canusg">| </span>habda im h&ecirc;lagna g&ecirc;st,</h3>
<h3 style="text-align:left;text-indent:0px;">[s&acirc;ligl&icirc;can] se{b}on;<span class="f_canusg">| </span>Simeon uuas he h&ecirc;tan.</h3>
<h3 style="text-align:left;text-indent:0px;">Im habda giuu&icirc;sid<span class="f_canusg">| </span>uualdandas craft</h3>
</td></tr><tr><td width="50" style="text-align:left;vertical-align:baseline;"><h6>470</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">langa hu&icirc;la,<span class="f_canusg">| </span>that he ni m&ocirc;sta [&ecirc;r] thit lioht age{b}an,</h3>
<h3 style="text-align:left;text-indent:0px;">uuendean af thesero uueroldi,<span class="f_canusg">| </span>&ecirc;r than im the uuilleo gist&ocirc;di,</h3>
<h3 style="text-align:left;text-indent:0px;">that he [sel{b}an] Krist<span class="f_canusg">| </span>gisehan m&ocirc;sti,</h3>
<h3 style="text-align:left;text-indent:0px;">h&ecirc;lagna he{b}ancuning.<span class="f_canusg">| </span>Th&ocirc; uuar{d} im is hugi su&icirc;{d}o</h3>
<h3 style="text-align:left;text-indent:0px;">bl&icirc;{d}i an is briostun,<span class="f_canusg">| </span>th&ocirc; he gisah that [barn] cuman</h3>
</td></tr><tr><td width="50" style="text-align:left;vertical-align:baseline;"><h6>475</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">an thena uu&icirc;h innan.<span class="f_canusg">| </span>Th&ocirc; sagda hie uualdande thanc,</h3>
<h3 style="text-align:left;text-indent:0px;">almahtigon gode,<span class="f_canusg">| </span>thes he ina mid is &ocirc;gun gisah.</h3>
<h3 style="text-align:left;text-indent:0px;">Geng im th&ocirc; tegegnes<span class="f_canusg">| </span>endi ina gerno antfeng</h3>
<h3 style="text-align:left;text-indent:0px;">ald mid is armun:<span class="f_canusg">| </span>al antkende</h3>
<h3 style="text-align:left;text-indent:0px;">b&ocirc;can endi bili{d}i<span class="f_canusg">| </span>endi &ocirc;c that barn godes,</h3>
</td></tr><tr><td width="50" style="text-align:left;vertical-align:baseline;"><h6>480</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">h&ecirc;lagna he{b}ancuning.<span class="f_canusg">| </span>&laquo;Nu ic thi, [h&ecirc;rro], scal&raquo;, qua{d} he,</h3>
<h3 style="text-align:left;text-indent:0px;">&laquo;gerno biddean,<span class="f_canusg">| </span>nu ic sus gigamalod bium,</h3>
<h3 style="text-align:left;text-indent:0px;">that thu th&icirc;nan holdan scalc<span class="f_canusg">| </span>nu hinan huer{b}an l&acirc;tas,</h3>
<h3 style="text-align:left;text-indent:0px;">an [th&icirc;na fri{d}uuu&acirc;ra] faran,<span class="f_canusg">| </span>thar &ecirc;r m&icirc;na for{d}run dedun,</h3>
<h3 style="text-align:left;text-indent:0px;">uueros fon thesero uueroldi,<span class="f_canusg">| </span>nu mi the uuilleo gist&ocirc;d,</h3>
</td></tr><tr><td width="50" style="text-align:left;vertical-align:baseline;"><h6>485</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">dago [lio{b}osto],<span class="f_canusg">| </span>that ic m&icirc;nan drohtin gisah,</h3>
<h3 style="text-align:left;text-indent:0px;">holdan h&ecirc;rron,<span class="f_canusg">| </span>s&ocirc; mi gih&ecirc;tan uuas</h3>
<h3 style="text-align:left;text-indent:0px;">langa hu&icirc;la.<span class="f_canusg">| </span>Thu bist lioht mikil</h3>
<h3 style="text-align:left;text-indent:0px;">allun elithiodun,<span class="f_canusg">| </span>thea &ecirc;r thes alouualdon</h3>
<h3 style="text-align:left;text-indent:0px;">craft ne antkendun.<span class="f_canusg">| </span>Th&icirc;na cumi sindun</h3>
</td></tr><tr><td width="50" style="text-align:left;vertical-align:baseline;"><h6>490</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">te d&ocirc;ma endi te diur{d}on,<span class="f_canusg">| </span>drohtin fr&ocirc; m&icirc;n,</h3>
<h3 style="text-align:left;text-indent:0px;">a{b}arun Israhelas,<span class="f_canusg">| </span>&ecirc;ganumu folke,</h3>
<h3 style="text-align:left;text-indent:0px;">th&icirc;nun lio{b}un liudiun.&raquo;<span class="f_canusg">| </span>Listiun talde th&ocirc;</h3>
<h3 style="text-align:left;text-indent:0px;">the aldo man an them alaha<span class="f_canusg">| </span>idis thero g&ocirc;dun,</h3>
<h3 style="text-align:left;text-indent:0px;">sagda s&ocirc;{d}l&icirc;co,<span class="f_canusg">| </span>hu&ocirc; iro sunu scolda</h3>
</td></tr><tr><td width="50" style="text-align:left;vertical-align:baseline;"><h6>495</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">o{b}ar thesan middilgard<span class="f_canusg">| </span>managun uuer{d}an</h3>
<h3 style="text-align:left;text-indent:0px;">sumun te falle, sumun te fr&ocirc;{b}ru<span class="f_canusg">| </span>firiho barnun,</h3>
<h3 style="text-align:left;text-indent:0px;">them liudiun te leo{b}a,<span class="f_canusg">| </span>the is l&ecirc;run gih&ocirc;rdin,</h3>
<h3 style="text-align:left;text-indent:0px;">endi them te harma,<span class="f_canusg">| </span>the h&ocirc;rien ni [uueldin]</h3>
<h3 style="text-align:left;text-indent:0px;">Kristas l&ecirc;ron.<span class="f_canusg">| </span>&laquo;Thu scalt noh&raquo;, qua{d} he, &laquo;cara thiggean,</h3>
</td></tr><tr><td width="50" style="text-align:left;vertical-align:baseline;"><h6>500</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">harm an th&icirc;numu herton,<span class="f_canusg">| </span>than ina heli{d}o barn</h3>
<h3 style="text-align:left;text-indent:0px;">uu&acirc;pnun uu&icirc;tnod.<span class="f_canusg">| </span>That uuir{d}id thi uuerk mikil,</h3>
<h3 style="text-align:left;text-indent:0px;">thrim te githolonna.&raquo;<span class="f_canusg">| </span>Thiu thiorna al forst&ocirc;d</h3>
<h3 style="text-align:left;text-indent:0px;">uu&icirc;sas mannas uuord.<span class="f_canusg">| </span>Th&ocirc; quam thar &ocirc;c &ecirc;n uu&icirc;f gangan</h3>
<h3 style="text-align:left;text-indent:0px;">ald innan them alaha:<span class="f_canusg">| </span>Anna uuas siu h&ecirc;tan,</h3>
</td></tr><tr><td width="50" style="text-align:left;vertical-align:baseline;"><h6>505</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">dohtar Fanueles;<span class="f_canusg">| </span>siu habde ira drohtine uuel</h3>
<h3 style="text-align:left;text-indent:0px;">githionod te thanca,<span class="f_canusg">| </span>uuas iru [githungan] uu&icirc;f.</h3>
<h3 style="text-align:left;text-indent:0px;">Siu m&ocirc;sta aftar ira maga{d}h&ecirc;di,<span class="f_canusg">| </span>s&icirc;{d}or siu mannes uuar{d},</h3>
<h3 style="text-align:left;text-indent:0px;">erles [an &ecirc;hti]<span class="f_canusg">| </span>e{d}ili thiorne,</h3>
<h3 style="text-align:left;text-indent:0px;">s&ocirc; m&ocirc;sta siu mid ira br&ucirc;digumon<span class="f_canusg">| </span>[b&ocirc;dlo] giuualdan</h3>
</td></tr><tr><td width="50" style="text-align:left;vertical-align:baseline;"><h6>510</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">si{b}un uuintar [samad].<span class="f_canusg">| </span>Th&ocirc; gifragn ic that iru thar sorga gist&ocirc;d</h3>
<h3 style="text-align:left;text-indent:0px;">that [sie] thiu mikila maht<span class="f_canusg">| </span>metodes ted&ecirc;lda,</h3>
<h3 style="text-align:left;text-indent:0px;">uur&ecirc;{d} uurdigiscapu.<span class="f_canusg">| </span>Th&ocirc; uuas siu uuidouua aftar thiu<a name="0514">&nbsp;</a></h3>
<h3 style="text-align:left;text-indent:0px;">[at] them fri{d}uuu&icirc;ha<span class="f_canusg">| </span>fior endi [antahtoda]</h3>
<h3 style="text-align:left;text-indent:0px;">uuintro an iro uueroldi,<span class="f_canusg">| </span>s&ocirc; siu nia thana uu&icirc;h ni forl&ecirc;t,</h3>
</td></tr><tr><td width="50" style="text-align:left;vertical-align:baseline;"><h6>515</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">ac siu thar ira drohtine [uuel]<span class="f_canusg">| </span>dages endi nahtes,</h3>
<h3 style="text-align:left;text-indent:0px;">gode thionode.<span class="f_canusg">| </span>Siu quam thar &ocirc;c gangan t&ocirc;</h3>
<h3 style="text-align:left;text-indent:0px;">an thea sel{b}un t&icirc;d:<span class="f_canusg">| </span>s&acirc;n antkende</h3>
<h3 style="text-align:left;text-indent:0px;">that [h&ecirc;lage] barn godes<span class="f_canusg">| </span>endi them heli{d}on c&ucirc;{d}de,</h3>
<h3 style="text-align:left;text-indent:0px;">them uueroda aftar them uu&icirc;ha<span class="f_canusg">| </span>uuilspel mikil,</h3>
</td></tr><tr><td width="50" style="text-align:left;vertical-align:baseline;"><h6>520</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">qua{d} that im neriandas ginist<span class="f_canusg">| </span>gin&acirc;hid uu&acirc;ri,</h3>
<h3 style="text-align:left;text-indent:0px;">helpa he{b}encuninges:<span class="f_canusg">| </span>&laquo;nu is the h&ecirc;lago Krist,</h3>
<h3 style="text-align:left;text-indent:0px;">uualdand sel{b}o<span class="f_canusg">| </span>an thesan uu&icirc;h cuman</h3>
<h3 style="text-align:left;text-indent:0px;">te al&ocirc;sienne thea liudi,<span class="f_canusg">| </span>the h&ecirc;r nu lango bidun</h3>
<h3 style="text-align:left;text-indent:0px;">an thesara middilgard,<span class="f_canusg">| </span>managa huu&icirc;la,</h3>
</td></tr><tr><td width="50" style="text-align:left;vertical-align:baseline;"><h6>525</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">thurftig thioda,<span class="f_canusg">| </span>s&ocirc; nu thes thinges mugun</h3>
<h3 style="text-align:left;text-indent:0px;">mendian mancunni.&raquo;<span class="f_canusg">| </span>Manag fagonoda</h3>
<h3 style="text-align:left;text-indent:0px;">uuerod aftar them uu&icirc;ha:<span class="f_canusg">| </span>gih&ocirc;rdun uuilspel mikil</h3>
<h3 style="text-align:left;text-indent:0px;">fon gode seggean.<span class="f_canusg">| </span>That geld habde th&ocirc; gil&ecirc;stid</h3>
<h3 style="text-align:left;text-indent:0px;">thiu idis an them alaha,<span class="f_canusg">| </span>[al] s&ocirc; it im an ira &ecirc;uua gib&ocirc;d</h3>
</td></tr><tr><td width="50" style="text-align:left;vertical-align:baseline;"><h6>530</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">endi [at thera berhtun] burg<span class="f_canusg">| </span>[b&ocirc;k] giuu&icirc;sdun,</h3>
<h3 style="text-align:left;text-indent:0px;">h&ecirc;lagaro handgiuuerk.<span class="f_canusg">| </span>Giuuitun im th&ocirc; te h&ucirc;s thanan</h3>
<h3 style="text-align:left;text-indent:0px;">fon Hierusalem<span class="f_canusg">| </span>Ioseph endi Maria,</h3>
<h3 style="text-align:left;text-indent:0px;">h&ecirc;lag h&icirc;uuiski:<span class="f_canusg">| </span>habdun im he{b}enkuning</h3>
<h3 style="text-align:left;text-indent:0px;">simbla te gis&icirc;{d}a,<span class="f_canusg">| </span>sunu drohtines,</h3>
</td></tr><tr><td width="50" style="text-align:left;vertical-align:baseline;"><h6>535</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">managaro mundboron,<span class="f_canusg">| </span>s&ocirc; it gio m&acirc;ri ni uuar{d}</h3>
<h3 style="text-align:left;text-indent:0px;">than uu&icirc;dor an thesaro uueroldi,<span class="f_canusg">| </span>[b&ucirc;tan] s&ocirc; is uuilleo geng,</h3>
<h3 style="text-align:left;text-indent:0px;">he{b}encuninges hugi.<span class="f_canusg">| </span></h3>
   </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf05.html">&lt;&lt;&lt; vorige Seite</a>&nbsp;&nbsp;<a href="hel_hf07.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
