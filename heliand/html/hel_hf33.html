<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">

<head>
    <meta http-equiv="Content-Type" content="text/html; charset=utf-8" />
    <title>bibliotheca Augustana</title>
    <link rel="StyleSheet" type="text/css" href="../../../../css/f_germanica.css" />
    <link rel="StyleSheet" type="text/css" href="../../../../css/f_canus.css" />
    <link rel="StyleSheet" type="text/css" href="../../../../css/f_canusg.css" />
    <link rel="StyleSheet" type="text/css" href="../../../../css/f_albus.css" />
    <link rel="StyleSheet" type="text/css" href="../../../../css/f_viridis.css" />
</head>

<body>

<!--  positio  -->
<div style="width:850px;margin:0px auto;text-align:left;">

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf32.html">&lt;&lt;&lt; vorige Seite</a>&nbsp;&nbsp;<a href="hel_hf34.html">n&auml;chste Seite &gt;&gt;&gt;</a>
</div>
<!--  finis navigationis  -->

<!--  titulus  -->
<div class="bibliotheca">
BIBLIOTHECA AUGUSTANA
</div>
<div class="titulus1">
<p>&nbsp;</p>
</div>
<div class="titulus2">
<p>Heliand</p>
<p>um 830</p>
</div>
<!--  finis tituli  -->

<!-- contentus -->
<div class="contentus">
<table width="650" border="0" cellspacing="0" cellpadding="0">
  <tr>
	<td width="50">&nbsp;</td>
	<td  width="600">
<h1>Heliand</h1>
<p>&nbsp;</p>
<h2>Fitte XXXIII</h2>
<p>&nbsp;</p>
    </td>
  </tr>
  <tr>
	<td style="vertical-align:top;" width="650" colspan="2" >
<p style="color:#996699;">______________________________________________________________________________</p>
<p>&nbsp;</p>
<p>&nbsp;</p>
    </td>
  </tr>
  <tr>
	<td style="vertical-align:top;" width="50"><h6>&nbsp;</h6></td>
	<td width="600" style="text-align:left;vertical-align:baseline;">
<h3 style="text-align:left;text-indent:200px;"><span class="f_canusg">| </span><span class="f_ruberi">T</span>hann f&ocirc;r imu an uueg &ocirc;{d}ran</h3>
<h3 style="text-align:left;text-indent:0px;">Iohannes mid is iungarun,<span class="f_canusg">| </span>godes ambahtman,</h3>
</td></tr><tr><td width="50" style="text-align:left;vertical-align:baseline;"><h6>2700</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">l&ecirc;rde thea liudi<span class="f_canusg">| </span>langsamane r&acirc;d,</h3>
<h3 style="text-align:left;text-indent:0px;">h&ecirc;t that sie frume fremidin,<span class="f_canusg">| </span>firina farl&ecirc;tin,</h3>
<h3 style="text-align:left;text-indent:0px;">m&ecirc;n endi mor{d}uuerk.<span class="f_canusg">| </span>He uuas thar managumu liof</h3>
<h3 style="text-align:left;text-indent:0px;">g&ocirc;daro gumono.<span class="f_canusg">| </span>He s&ocirc;hte imu th&ocirc; thene Iudeono cuning,</h3>
<h3 style="text-align:left;text-indent:0px;">thene heritogon at h&ucirc;s,<span class="f_canusg">| </span>the h&ecirc;ten [&ucirc;uas]</h3>
</td></tr><tr><td width="50" style="text-align:left;vertical-align:baseline;"><h6>2705</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">[Herodes aftar] is eldiron,<span class="f_canusg">| </span>o{b}arm&ocirc;dig man:</h3>
<h3 style="text-align:left;text-indent:0px;">b&ucirc;ide imu be theru br&ucirc;di,<span class="f_canusg">| </span>thiu &ecirc;r s&icirc;nes br&ocirc;{d}er uuas,</h3>
<h3 style="text-align:left;text-indent:0px;">idis [an &ecirc;hti,]<span class="f_canusg">| </span>anttat he ellior sk&ocirc;c,</h3>
<h3 style="text-align:left;text-indent:0px;">uuerold uueslode.<span class="f_canusg">| </span>Th&ocirc; imu that uu&icirc;f ginam</h3>
<h3 style="text-align:left;text-indent:0px;">the cuning te quenun;<span class="f_canusg">| </span>&ecirc;r uu&acirc;run iro kind [&ocirc;dan,]</h3>
</td></tr><tr><td width="50" style="text-align:left;vertical-align:baseline;"><h6>2710</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">barn be is br&ocirc;{d}er.<span class="f_canusg">| </span>Th&ocirc; [bigan] imu thea br&ucirc;d lahan</h3>
<h3 style="text-align:left;text-indent:0px;">Iohannes the g&ocirc;do,<span class="f_canusg">| </span>qua{d} that it gode uu&acirc;ri,</h3>
<h3 style="text-align:left;text-indent:0px;">uualdande uui{d}erm&ocirc;d,<span class="f_canusg">| </span>that it &ecirc;nig uuero frumidi,</h3>
<h3 style="text-align:left;text-indent:0px;">that br&ocirc;{d}er br&ucirc;d<span class="f_canusg">| </span>an is bed n&acirc;mi,</h3>
<h3 style="text-align:left;text-indent:0px;">hebbie sie imu te h&icirc;uun.<span class="f_canusg">| </span>&laquo;Ef thu mi h&ocirc;rien uuili,</h3>
</td></tr><tr><td width="50" style="text-align:left;vertical-align:baseline;"><h6>2715</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">gil&ocirc;{b}ien m&icirc;nun l&ecirc;run,<span class="f_canusg">| </span>ni scalt thu sie leng &ecirc;gan,</h3>
<h3 style="text-align:left;text-indent:0px;">ac m&icirc;{d} ire an th&icirc;numu m&ocirc;de:<span class="f_canusg">| </span>ni ha{b}a [thar] sulica minnea t&ocirc;,</h3>
<h3 style="text-align:left;text-indent:0px;">ni sundeo thi te su&icirc;{d}o.&raquo;<span class="f_canusg">| </span>Th&ocirc; uuar{d} an sorgun hugi</h3>
<h3 style="text-align:left;text-indent:0px;">thes uu&icirc;{b}es aftar them uuordun;<span class="f_canusg">| </span>andr&ecirc;d that he thene uueroldcuning</h3>
<h3 style="text-align:left;text-indent:0px;">[spr&acirc;cono] gesp&ocirc;ni<span class="f_canusg">| </span>endi sp&acirc;hun uuordun,</h3>
</td></tr><tr><td width="50" style="text-align:left;vertical-align:baseline;"><h6>2720</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that he sie farl&ecirc;ti.<span class="f_canusg">| </span>Began siu imu th&ocirc; l&ecirc;{d}es filu</h3>
<h3 style="text-align:left;text-indent:0px;">r&acirc;den an r&ucirc;non,<span class="f_canusg">| </span>endi ine rinkos h&ecirc;t,</h3>
<h3 style="text-align:left;text-indent:0px;">unsundigane<span class="f_canusg">| </span>erlos f&acirc;han</h3>
<h3 style="text-align:left;text-indent:0px;">endi [ine an] &ecirc;numu karkerea<span class="f_canusg">| </span>kl&ucirc;starbendiun,</h3>
<h3 style="text-align:left;text-indent:0px;">li{d}ocospun [bil&ucirc;can:<span class="f_canusg">| </span>be them liudiun ne] gidorstun</h3>
</td></tr><tr><td width="50" style="text-align:left;vertical-align:baseline;"><h6>2725</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">[ine] ferahu bil&ocirc;sien,<span class="f_canusg">| </span>huand sie uu&acirc;run imu friund alle,</h3>
<h3 style="text-align:left;text-indent:0px;">uuissun ine s&ocirc; g&ocirc;den<span class="f_canusg">| </span>endi gode uuer{d}en,</h3>
<h3 style="text-align:left;text-indent:0px;">[habdun ina for uu&acirc;rsagon,<span class="f_canusg">| </span>s&ocirc; sia uuela mahtun.]</h3>
<h3 style="text-align:left;text-indent:0px;">Th&ocirc; uur{d}un an themu g&ecirc;rtale<span class="f_canusg">| </span>[Iudeo] cuninges</h3>
<h3 style="text-align:left;text-indent:0px;">t&icirc;di cumana,<span class="f_canusg">| </span>s&ocirc; thar gitald habdun</h3>
</td></tr><tr><td width="50" style="text-align:left;vertical-align:baseline;"><h6>2730</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">fr&ocirc;de folcuueros,<span class="f_canusg">| </span>[th&ocirc;] he gif&ocirc;did uuas,</h3>
<h3 style="text-align:left;text-indent:0px;">an lioht cuman.<span class="f_canusg">| </span>S&ocirc; uuas thero liudio thau,</h3>
<h3 style="text-align:left;text-indent:0px;">that that [erlo] gehuilic<span class="f_canusg">| </span>&ocirc;{b}ean scolde,</h3>
<h3 style="text-align:left;text-indent:0px;">Iudeono mid g&ocirc;mun.<span class="f_canusg">| </span>Th&ocirc; uuar{d} thar an thene gastseli</h3>
<h3 style="text-align:left;text-indent:0px;">megincraft mikil<span class="f_canusg">| </span>manno gesamnod,</h3>
</td></tr><tr><td width="50" style="text-align:left;vertical-align:baseline;"><h6>2735</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">[heritogono] an that h&ucirc;s,<span class="f_canusg">| </span>thar iro h&ecirc;rro uuas</h3>
<h3 style="text-align:left;text-indent:0px;">an is kuningst&ocirc;le.<span class="f_canusg">| </span>Qu&acirc;mun managa</h3>
<h3 style="text-align:left;text-indent:0px;">Iudeon an thene gastseli;<span class="f_canusg">| </span>uuar{d} im thar gladm&ocirc;d hugi,</h3>
<h3 style="text-align:left;text-indent:0px;">bl&icirc;{d}i an iro breostun:<span class="f_canusg">| </span>gis&acirc;hun iro b&acirc;gge{b}on</h3>
<h3 style="text-align:left;text-indent:0px;">uuesen an uunneon.<span class="f_canusg">| </span>Dr&ocirc;g man uu&icirc;n an flet</h3>
</td></tr><tr><td width="50" style="text-align:left;vertical-align:baseline;"><h6>2740</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">sk&icirc;ri mid sc&acirc;lun,<span class="f_canusg">| </span>skenkeon huur{b}un,</h3>
<h3 style="text-align:left;text-indent:0px;">gengun mid goldfatun:<span class="f_canusg">| </span>gaman uuas thar inne</h3>
<h3 style="text-align:left;text-indent:0px;">hl&ucirc;d an thero hallu,<span class="f_canusg">| </span>heli{d}os drunkun.</h3>
<h3 style="text-align:left;text-indent:0px;">Uuas thes an lustun<span class="f_canusg">| </span>landes hirdi,</h3>
<h3 style="text-align:left;text-indent:0px;">huat he themu uuerode m&ecirc;st<span class="f_canusg">| </span>te uunniun [gifremidi.]</h3>
</td></tr><tr><td width="50" style="text-align:left;vertical-align:baseline;"><h6>2745</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">H&ecirc;t he th&ocirc; gangen for{d}<span class="f_canusg">| </span>g&ecirc;la thiornun,</h3>
<h3 style="text-align:left;text-indent:0px;">is br&ocirc;der barn,<span class="f_canusg">| </span>thar he an is benki sat</h3>
<h3 style="text-align:left;text-indent:0px;">uu&icirc;nu giuulenkid,<span class="f_canusg">| </span>endi th&ocirc; te themu uu&icirc;be sprac;</h3>
<h3 style="text-align:left;text-indent:0px;">gr&ocirc;tte sie fora themu gumskepie<span class="f_canusg">| </span>endi gerno bad,</h3>
<h3 style="text-align:left;text-indent:0px;">that siu thar fora them gastiun<span class="f_canusg">| </span>gaman afh&ocirc;{b}i</h3>
</td></tr><tr><td width="50" style="text-align:left;vertical-align:baseline;"><h6>2750</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">fagar an flettie:<span class="f_canusg">| </span>&laquo;l&acirc;t thit folc sehan,</h3>
<h3 style="text-align:left;text-indent:0px;">hu&ocirc; [thu] gel&icirc;nod ha{b}as<span class="f_canusg">| </span>liudio menegi</h3>
<h3 style="text-align:left;text-indent:0px;">te bl&icirc;{d}seanne [an] benkiun;<span class="f_canusg">| </span>ef thu mi thera bede [tugi{d}os],</h3>
<h3 style="text-align:left;text-indent:0px;">m&icirc;n uuord for thesumu uuerode,<span class="f_canusg">| </span>than uuilliu ik it h&ecirc;r te uu&acirc;run <br />[geque{d}en,]</h3>
<h3 style="text-align:left;text-indent:0px;">liahto fora thesun liudiun<span class="f_canusg">| </span>endi &ocirc;k gil&ecirc;stien s&ocirc;,</h3>
</td></tr><tr><td width="50" style="text-align:left;vertical-align:baseline;"><h6>2755</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">that ik thi than aftar thiu<span class="f_canusg">| </span>&ecirc;ron uuilliu,</h3>
<h3 style="text-align:left;text-indent:0px;">s&ocirc; hues s&ocirc; thu mi bidis<span class="f_canusg">| </span>for thesun m&icirc;nun b&acirc;guuiniun:</h3>
<h3 style="text-align:left;text-indent:0px;">thoh thu mi thesaro herid&ocirc;mo<span class="f_canusg">| </span>hal{b}aro fergos,</h3>
<h3 style="text-align:left;text-indent:0px;">r&icirc;keas m&icirc;nes,<span class="f_canusg">| </span>[thoh gid&ocirc;n ik,] that it &ecirc;nig rinko ni mag</h3>
<h3 style="text-align:left;text-indent:0px;">uuordun giuuendien,<span class="f_canusg">| </span>endi it scal giuuer{d}en s&ocirc;.&raquo;</h3>
</td></tr><tr><td width="50" style="text-align:left;vertical-align:baseline;"><h6>2760</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">Th&ocirc; uuar{d} thera maga{d} aftar thiu<span class="f_canusg">| </span>m&ocirc;d gihuor{b}en,</h3>
<h3 style="text-align:left;text-indent:0px;">hugi aftar iro h&ecirc;rron,<span class="f_canusg">| </span>that siu an themu h&ucirc;se innen,</h3>
<h3 style="text-align:left;text-indent:0px;">an themu gastseli<span class="f_canusg">| </span>gamen up ahuof,</h3>
<h3 style="text-align:left;text-indent:0px;">al s&ocirc; thero liudio<span class="f_canusg">| </span>landuu&icirc;se gidr&ocirc;g,</h3>
<h3 style="text-align:left;text-indent:0px;">thero thiodo thau.<span class="f_canusg">| </span>Thiu thiorne spilode</h3>
</td></tr><tr><td width="50" style="text-align:left;vertical-align:baseline;"><h6>2765</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">hr&ocirc;r aftar themu h&ucirc;se:<span class="f_canusg">| </span>hugi uuas an lustun,</h3>
<h3 style="text-align:left;text-indent:0px;">[managaro] m&ocirc;dse{b}o.<span class="f_canusg">| </span>Th&ocirc; thiu maga{d} habda</h3>
<h3 style="text-align:left;text-indent:0px;">githionod te thanke<span class="f_canusg">| </span>thiodcuninge</h3>
<h3 style="text-align:left;text-indent:0px;">endi allumu themu erlskepie,<span class="f_canusg">| </span>[the] thar inne uuas</h3>
<h3 style="text-align:left;text-indent:0px;">g&ocirc;daro gumono,<span class="f_canusg">| </span>siu uuelde th&ocirc; ira ge{b}a &ecirc;gan,</h3>
</td></tr><tr><td width="50" style="text-align:left;vertical-align:baseline;"><h6>2770</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">thiu maga{d} for theru menegi:<span class="f_canusg">| </span>geng th&ocirc; uui{d} iro m&ocirc;dar sprekan</h3>
<h3 style="text-align:left;text-indent:0px;">endi fr&acirc;gode sie<span class="f_canusg">| </span>firiuuitl&icirc;co,</h3>
<h3 style="text-align:left;text-indent:0px;">hues siu thene [burges] uuard<span class="f_canusg">| </span>biddien scoldi.</h3>
<h3 style="text-align:left;text-indent:0px;">Th&ocirc; uu&icirc;sde siu aftar iro uuilleon,<span class="f_canusg">| </span>h&ecirc;t that siu uuihtes than &ecirc;r</h3>
<h3 style="text-align:left;text-indent:0px;">ni gerodi for themu gumskepie,<span class="f_canusg">| </span>[bi&ucirc;tan] that man [iru] Iohannes</h3>
</td></tr><tr><td width="50" style="text-align:left;vertical-align:baseline;"><h6>2775</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">an theru hallu innan<span class="f_canusg">| </span>h&ocirc;{b}id g&acirc;{b}i</h3>
<h3 style="text-align:left;text-indent:0px;">al&ocirc;sid [af] is l&icirc;chamon.<span class="f_canusg">| </span>That uuas allun them liudiun harm,</h3>
<h3 style="text-align:left;text-indent:0px;">them mannun an iro m&ocirc;de,<span class="f_canusg">| </span>th&ocirc; sie [that] gih&ocirc;rdun thea maga{d} sprekan;</h3>
<h3 style="text-align:left;text-indent:0px;">s&ocirc; uuas it &ocirc;k themu kuninge:<span class="f_canusg">| </span>he ni mahte is quidi liagan,</h3>
<h3 style="text-align:left;text-indent:0px;">is uuord uuendien:<span class="f_canusg">| </span>h&ecirc;t th&ocirc; is uu&ecirc;panberand</h3>
</td></tr><tr><td width="50" style="text-align:left;vertical-align:baseline;"><h6>2780</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">gangen fan themu gastseli<span class="f_canusg">| </span>endi h&ecirc;t thene [godes] man</h3>
<h3 style="text-align:left;text-indent:0px;">l&icirc;{b}u bil&ocirc;sien.<span class="f_canusg">| </span>Th&ocirc; ni uuas lang te thiu,</h3>
<h3 style="text-align:left;text-indent:0px;">that man an thea halla<span class="f_canusg">| </span>h&ocirc;{b}id br&acirc;hte</h3>
<h3 style="text-align:left;text-indent:0px;">thes thiodgumon,<span class="f_canusg">| </span>endi it thar theru thiornun fargaf,</h3>
<h3 style="text-align:left;text-indent:0px;">maga{d} for theru menegi:<span class="f_canusg">| </span>siu dr&ocirc;g it theru m&ocirc;der for{d}.</h3>
</td></tr><tr><td width="50" style="text-align:left;vertical-align:baseline;"><h6>2785</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">Th&ocirc; uuas &ecirc;ndago<span class="f_canusg">| </span>allaro manno</h3>
<h3 style="text-align:left;text-indent:0px;">thes uu&icirc;soston,<span class="f_canusg">| </span>[thero the gio] an thesa uuerold [qu&acirc;mi],</h3>
<h3 style="text-align:left;text-indent:0px;">thero the quene &ecirc;nig<span class="f_canusg">| </span>kind [gib&acirc;ri],</h3>
<h3 style="text-align:left;text-indent:0px;">idis fan erle,<span class="f_canusg">| </span>l&ecirc;t man simla then [&ecirc;non] biforan,</h3>
<h3 style="text-align:left;text-indent:0px;">the thiu thiorne [gidr&ocirc;g],<span class="f_canusg">| </span>[the] gio thegnes ni uuar{d}</h3>
</td></tr><tr><td width="50" style="text-align:left;vertical-align:baseline;"><h6>2790</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">uu&icirc;s an iro uueroldi,<span class="f_canusg">| </span>[bi&ucirc;tan] s&ocirc; ine uualdand god</h3>
<h3 style="text-align:left;text-indent:0px;">fan he{b}enuuange<span class="f_canusg">| </span>h&ecirc;lages g&ecirc;stes</h3>
<h3 style="text-align:left;text-indent:0px;">gimarcode mahtig:<span class="f_canusg">| </span>the ni habde [&ecirc;nigan] gimacon huergin</h3>
<h3 style="text-align:left;text-indent:0px;">&ecirc;r nec aftar.<span class="f_canusg">| </span>Erlos huur{b}un,</h3>
<h3 style="text-align:left;text-indent:0px;">gumon umbi [Iohannen],<span class="f_canusg">| </span>is iungaron managa,</h3>
</td></tr><tr><td width="50" style="text-align:left;vertical-align:baseline;"><h6>2795</h6></td><td width="600" style="text-align:left;vertical-align:baseline;"><h3 style="text-align:left;text-indent:0px;">s&acirc;lig ges&icirc;{d}i,<span class="f_canusg">| </span>endi ine an sande bigr&ocirc;{b}un,</h3>
<h3 style="text-align:left;text-indent:0px;">leo{b}es l&icirc;chamon:<span class="f_canusg">| </span>uuissun that he lioht godes,</h3>
<h3 style="text-align:left;text-indent:0px;">diurl&icirc;can dr&ocirc;m<span class="f_canusg">| </span>mid is drohtine [samad,]</h3>
<h3 style="text-align:left;text-indent:0px;">[up&ocirc;das h&ecirc;m]<span class="f_canusg">| </span>&ecirc;gan m&ocirc;ste,</h3>
<h3 style="text-align:left;text-indent:0px;">s&acirc;lig s&ocirc;kean.<span class="f_canusg">| </span></h3>
   </td>
  </tr>
</table>
</div>
<!--  finis contentus  -->

<!--  navigatio  -->
<div class="navigatio">
<a href="hel_hf00.html">&lt;&lt;&lt; &Uuml;bersicht</a>&nbsp;&nbsp;<a href="hel_hf32.html">&lt;&lt;&lt; vorige Seite</a>&nbsp;&nbsp;<a href="hel_hf34.html">n&auml;chste Seite &gt;&gt;&gt;</a>
</div>
<!--  finis navigationis  -->

</div>
<!--  finis positionis  -->

</body>

</html>
